# Politecnico di Milano

## Obiettivo dell'insegnamento

Obiettivo dell'insegnamento è introdurre i principali concetti e principi dell'informatica, sia dal punto di vista del funzionamento del calcolatore elettronico, che per quanto riguarda la progettazione, lo sviluppo, il test e la valutazione dei programmi. A questo scopo l'insegnamento affianca a valutazioni di carattere teorico la pratica della programmazione attraverso l'utilizzo di due linguaggi: C e MatLab. Questi due linguaggi, oltre ad essere largamente utilizzati e quindi di pratica utilità per lo studente, costituiscono anche due casi emblematici dal punto di vista dei loro principi di funzionamento e delle loro qualità, limiti e vantaggi.

## Risultati di apprendimento attesi:

**Knowledge and understanding (DD1)**

Comprensione dei principi di rappresentazione delle informazioni e di funzionamento del calcolatore.
Comprensione del concetto di algoritmo.
Comprensione delle proprietà, caratteristiche e qualità dei programmi.
Comprensione della differenza tra linguaggi compilati e interpretati.
Comprensione delle diverse caratteristiche dei linguaggi di programmazione oggi disponibili.

**Apply knowledge and understanding (DD2)**

Capacità di progettazione, sviluppo e validazione di programmi di non elevata complessità.

**Making judgements (DD3)**

Capacità di valutare la bontà di una soluzione informatica (su scala ridotta).

**Lifelong skills (DD5)**

Comprensione dei concetti di base dell’informatica e di come essi si declinino in specifici linguaggi. La comprensione dei concetti è essenziale per imparare ad imparare nuovi linguaggi e strumenti in modo autonomo.
Argomenti trattati

Il corso introduce le tematiche e i concetti di base dell'Informatica. In una prima fase vengono presentati i concetti di algoritmo, l'architettura del calcolatore e i principi che sottostanno all'esecuzione di un programma da parte di un computer. Vengono inoltre presentati le tecniche per la rappresentazione delle informazioni, i codici binari e le relative operazioni aritmetiche e logiche.

Si passa quindi allo studio delle tecniche di programmazione, utilizzando come linguaggio il C. Sono discusse le strutture dati, le strutture di controllo, l'uso dei puntatori, la definizione e utilizzo di funzioni e procedure.

La terza parte del corso, infine, discute la struttura e le applicazioni del linguaggio Matlab.

Il corso include una attività di laboratorio durante la quale gli allievi dovranno sviluppare individualmente programmi in C proposti dal docente.

## Prerequisiti:

l corso si rivolge a studenti che abbiano quanto meno una conoscenza elementare dell'uso del calcolatore e dei suoi principali programmi derivata dall'uso come semplice utente. Nessun prerequisito particolare.

## Modalità di valutazione:

La valutazione si basa su una prova scritta con esercizi e domande di teoria.
Ad essa si affianca la partecipazione obbligatoria all'attività di laboratorio che non verrà valutata.

## Materiale didattico:

Jeri R. Hanly, Elliot B. Koffman, Problem solving e programmazione in C, Apogeo.
A. Morzenti, A. Campi, E. Di Nitto Introduzione alla programmazione in Matlab, Esculapio.

## Forma didattica:

Lezioni: 47 Ore.
Esercitazioni: 38 Ore.
Laboratorio e altre attività: 15 Ore.
